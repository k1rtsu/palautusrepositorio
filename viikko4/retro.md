Retrospektiivi
Retrospektiivi on sprintin lopussa pidettävä tiimin tapaaminen, jossa keskustellaan kuluneesta sprintistä. 
Tapaamisen aikana käydään läpi sekä positiiviset että negatiiviset asiat. Retrospektiivissä voidaan käsitellä myös 
työskentelyn teknisen osuuden ulkopuolisia aiheita, kuten esimerkiksi parkkipaikkojen puutetta toimiston 
pysäköintialueella.

Glad, Sad, Mad (GSM)
Glad, Sad, Mad on yksi retrospektiivitekniikoista. Sen ideana on kerätä tiimin jäsenten huolet ja murheet yhteen ja 
keskustella niistä. Tapaamisen aikana taulu jaetaan kolmeen osioon: Glad, Sad ja Mad. Tämän jälkeen tiimin jäsenet 
kirjoittavat lapuille asioita, joista he haluaisivat keskustella, ja sijoittavat laput tauluun. Seuraavaksi 
samankaltaiset laput ryhmitellään, ja tiimi äänestää, mikä ongelma on tärkein. Äänestyksen jälkeen ryhmät 
käsitellään yksi kerrallaan alkaen eniten ääniä saaneesta.


Start, Stop, Continue, More of, Less of Wheel (SSCMLW)
Start, Stop, Continue, More of, Less of Wheel on toinen suosittu retrospektiivitekniikka. Sen etuna on nopeus: kun 
GSM-tyyliseen retrospektiiviin voi kulua noin tunti, SSCMLW-tekniikka vie vain 10–30 minuuttia. Tapaaminen 
aloitetaan piirtämällä tauluun ympyrä, joka jaetaan viiteen osioon: Start, Stop, Continue, More of ja Less of. Tämän 
jälkeen kukin osio käydään läpi ja keskustellaan, mitä tiimin tulisi tehdä työskentelyn parantamiseksi. Esimerkiksi 
kohdassa Startkäsitellään asioita, jotka tulisi aloittaa, ja kohdassa Stop asioita, jotka tulisi lopettaa.


