Luin Esa Kortelaisen kirjoittaman kandidaattitutkielman ”Jatkuva eksperimentointi ohjelmistokehityksen tukena”. Kortelaisen tutkielma alkaa Lean-ajattelun esittelyllä, jossa käydään läpi Leanin syntytarina sekä sen keskeiset periaatteet. Samassa yhteydessä käsitellään Just-In-Time -tuotantoperiaatetta ja Kanban-korttien käyttöä tuotannonhallinnassa.

Tämän jälkeen tutkielmassa siirrytään tarkastelemaan Lean-ajattelun soveltamista ohjelmistokehitykseen ja esitellään Lean-filosofian tärkeimpiä periaatteita. Sivuilla 6–9 Kortelainen käsittelee Lean-filosofian vaikutusta erityisesti start-up-yrityksissä ja vertailee niiden toimintaa suuryrityksiin. Hän tuo esiin kiinnostavia näkökulmia, jotka korostavat start-upien ketteryyttä ja eroavaisuuksia suurten organisaatioiden rakenteisiin nähden.

Kappaleessa 3 Kortelainen perustelee innovaatioiden ja eksperimentoinnin tärkeyttä tutkimustulosten avulla. Neljäs kappale puolestaan käsittelee liiketoiminnan sisäisiä innovaatioita sekä muutosten hallintaa.

Kortelaisen työ oli selkeästi kirjoitettu ja sisällöltään hyvin jäsennelty. Se tarjosi mielenkiintoisia näkökulmia ja antoi hyvän kokonaiskuvan jatkuvan eksperimentoinnin merkityksestä ohjelmistokehityksen tukena.